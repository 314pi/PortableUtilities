DSynchronize Coded By Dimitrios Coutsoumbas (Dimio)

Η μετάφραση στα Ελληνικά έγινε από τον geogeo  (www.geogeo.gr)
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Η τρέχουσα έκδοση βρέθηκε στην παρακάτω σύνδεση: 

Ιστοσελίδα: "http://dimio.altervista.org/" 



ΠΕΡΙΓΡΑΦΗ:
~~~~~~~~~~

Το DSynchronize είναι ένα πρόγραμμα (δωρεάν) που συγχρονίζει δύο ή περισσότερους καταλόγους σε ένα τοπικό δίκτυο. 
Το πρόγραμμα συγκρίνει κάθε κατάλογο "Προέλευσης" με τον αντίστοιχο "Προορισμού", και αλλάζει τον "Προορισμό" (με προσθήκη, αντικατάσταση ή διαγραφή αρχείων και υποκαταλόγων) κατά τέτοιο τρόπο, ώστε να γίνουν αυτά τα αρχεία ή οι υποκατάλογοι, όμοια με της "Προέλευσης." Υποστηρίζει πολλαπλά φίλτρα (χωρισμένα με "; ") τύπου *.exe, *.txt κλπ.
Μπορείτε να διαμορφώσετε τους συγχρονισμούς χρησιμοποιώντας Μεταβλητές Περιβάλλοντος (% WINDIR%,% USERPROFILE% κλπ). 
Η χρήση του είναι αρκετά έξυπνη. 



ΥΠΟΣΤΗΡΙΖΟΜΕΝΑ ΣΥΣΤΗΜΑΤΑ:
~~~~~~~~~~~~~~~~~~~~~~~~~

Windows 8
Windows Seven
Windows Vista
Windows 2003
Windows XP
Windows 2000
Windows NT4 με SP6a και IE4 ή ανώτερο. 


ΣΥΓΧΡΟΝΙΣΜΟΣ ΜΕΣΩ FTP
~~~~~~~~~~~~~~~~~~~~~

Το DSynchronize σάς επιτρέπει να συγχρονίσετε τα δεδομένα σας από και προς FTP.
Ο μόνος περιορισμός είναι ότι δεν είναι δυνατό να συγχρονίσετε δύο FTP μεταξύ τους.
Η διαδρομή FTP πρέπει να καθοριστεί με τα πρότυπα της Microsoft, έτσι είναι απαραίτητη η χρήση μορφών του τύπου:

ftp://ftpserver.com  (Ανώνυμη σύνδεση FTP και κατάλογο τον προεπιλεγμένο).

ftp://User:Password@ftpserver.com/pictures  (Σύνδεση FTP με όνομα και κωδικό και καθορισμένο κατάλογο εργασίας).

ftp://User:Password@ftpserver.com:1973/pictures  (Σύνδεση FTP με όνομα, κωδικό και καθορισμένη πόρτα και κατάλογο εργασίας).

Θα πρέπει να ληφθεί υπόψη ότι ο συγχρονισμός μέσω FTP είναι σε πειραματικό στάδιο και δεν λειτουργεί σε όλους τους τύπους διακομιστών (δυστυχώς το πρότυπο FTP είναι ένα πολύ ελαστικό πρότυπο).



ΕΠΙΛΟΓΕΣ:
~~~~~~~~~

"Αποθήκευση στην έξοδο" 
Χρησιμεύει για την αποθήκευση όλων των ρυθμίσεων και την απομνημόνευση των καταλόγων που συγχρονίσατε. 

"Αντικατακερματός" 
Μειώνει τον κατακερματισμό του δίσκου: Προκειμένου να αποτραπούν τρύπες στη δομή του αρχείου όταν αυτό αντικαθίσταται, το παλιό αρχείο αφαιρείται πρώτα από τη δομή και στη συνέχεια το αρχείο αντικατάστασης εγγράφεται στη θέση του παλιού αρχείου.

"Ενεργοποίηση χρονοδιακόπτη συγχρονισμού" 
Αυτή η επιλογή ενεργοποιεί την εκτέλεση του συγχρονισμού σε τακτική βάση.  Μπορείτε να του ορίσετε το χρόνο αναμονής μεταξύ των συγχρονισμών με βάση ώρες και λεπτά. Μπορείτε επίσης να καθορίσετε ορισμένες ημέρες που θέλετε να γίνει συγχρονισμός ή μια συγκεκριμένη ώρα της ημέρας που καθορίσατε. 

"Τερματισμός στο τέλος" 
Αυτή η επιλογή θα κλείσει αυτόματα τον υπολογιστή μετά το τέλος του συγχρονισμού. 

"Δημιουργία φακέλου αν δεν υπάρχει" 
Εάν ο καθορισμένος κατάλογος δεν υπάρχει στον προορισμό, θα δημιουργηθεί αυτόματα με το ίδιο όνομα όπως του καταλόγου προέλευσης. 

"Προσθήκη ημερομηνίας στο φάκελο προορισμού" 
Αυτή η επιλογή προσθέτει την ημερομηνία στα αρχεία του προορισμού.  Για παράδειγμα, εάν το αρχείο προέλευσης x είναι  «C:\mapindestination» θα γίνει «C:\mapindestination 18-07-2004 22.30». Αυτό μπορεί να χρησιμοποιηθεί για τη δημιουργία πολλαπλών αντιγράφων ασφαλείας χρησιμοποιώντας μια χρονοσήμανση για να δείξει τη διαφορά μεταξύ τους. 

"Αντιγραφή μόνο νεότερων" 
Ενημέρωση αρχείων στο φάκελο προορισμού μόνο αν τα πηγαία αρχεία είναι πιο πρόσφατα. 

"Αμφίδρομος συγχρονισμός" 
Αυτό επιτρέπει στα πιο πρόσφατα αρχεία και των δύο θέσεων να αντιγραφούν στην άλλη. Κάθε αρχείο των φακέλων προέλευσης και προορισμού ελέγχεται και το πιο πρόσφατο αρχείο αντιγράφεται και στις δύο θέσεις. Η προέλευση και ο προορισμός θα πρέπει να είναι ίδιοι μετά τον συγχρονισμό.

"Συγχρονισμός σε πραγματικό χρόνο" 
Παρακολουθεί συνεχώς τους καθορισμένους φακέλους (αυτό χρησιμοποιεί πολύ λίγο την CPU) για αλλαγές που συμβαίνουν στην προέλευση και τις μεταδίδει κατά συνέπεια στον προορισμό. 
Πριν την ενεργοποίηση αυτής της επιλογής, είναι σημαντικό να ολοκληρωθεί ένας κανονικός συγχρονισμός.  Στην πραγματικότητα, η λειτουργία αυτής της επιλογής είναι η διατήρηση δύο πανομοιότυπων συνόλων αρχείων από την αρχή. 

"Αυτόματη έναρξη" 
Αυτό ξεκινάει αυτόματα το πρόγραμμα μαζί με την έναρξη των Windows, με τις τελευταίες επιλογές που έχετε αποθηκεύσει. 
Εάν ο συγχρονισμός γίνει με έναν χρονοδιακόπτη, θα παρουσιαστεί ως προγραμματισμένη, διαφορετικά ο συγχρονισμός θα πραγματοποιηθεί άμεσα. 

"Έναρξη ως υπηρεσία" 
Αυτό ξεκινάει αυτόματα το πρόγραμμα ως μια υπηρεσία μαζί με την έναρξη των Windows. 
Είναι δυνατό να καθορίσετε το λογαριασμό σύμφωνα με τον οποίο θα εκτελεστεί το πρόγραμμα.  Είναι σημαντικό να βεβαιωθείτε ότι ο λογαριασμός που έχει οριστεί έχει επαρκή προνόμια για την πρόσβαση στους καταλόγους προέλευσης και προορισμού.  

Τις άλλες επιλογές μπορείτε να τις καταλάβετε μόνοι σας (ελπίζω).



ΠΑΡΑΜΕΤΡΟΙ ΤΗΣ ΓΡΑΜΜΗΣ ΕΝΤΟΛΩΝ 
~~~~~~~~~~~~~~~~~~~~~~~~~~~~~~

Είναι δυνατόν να προσδιοριστούν ορισμένες παράμετροι στη γραμμή εντολών. 

/START 
Ξεκινά άμεσα το συγχρονισμό (με τις τελευταίες αποθηκευμένες επιλογές). 

/MINIMIZED 
Ξεκινά το DSynchronize ελαχιστοποιημένο στην Περιοχή ειδοποιήσεων. 

/HIDDEN 
Ξεκινά το DSynchronize στο παρασκήνιο, χωρίς καν να εμφανίσει το εικονίδιο στη γραμμή εργασιών. 

/NOSECURITYCHECK 
Πριν από το συγχρονισμό, δεν γίνεται έλεγχος για τα δικαιώματα ανάγνωσης/εγγραφής στους χαρτοφύλακες. Στην πραγματικότητα, σε κάποια σπάνια περίπτωση, φαίνεται ότι ο έλεγχος ασφαλείας εμποδίζει το συγχρονισμό σε χαρτοφύλακες που διακατέχονται από αυτά τα δικαιώματα, για τα οποία, η προαναφερθέντα επιλογή επιτρέπει να λειτουργούν κανονικά στις ειδικές αυτές περιπτώσεις.

/SOMEFILE.INI 
Χρησιμοποιεί ένα συγκεκριμένο αρχείο INI για να ελέγχει το συγχρονισμό. Αυτό το αρχείο πρέπει να είναι στον ίδιο κατάλογο με το DSynchronize.


Dimitrios Coutsoumbas (Dimio)
SKYPE  : katafratto
ICQ    : 145633952
E-MAIL : cyberdimio@gmail.com
HOME   : http://dimio.altervista.org/



ΣΗΜΕΙΩΣΕΙΣ: 
~~~~~~~~~~~
Το πρόγραμμα χρησιμοποιεί την τεχνολογία UPX (http://upx.sourceforge.net/) για να αυξήσει τη φορητότητά του. 



ΑΔΕΙΑ ΧΡΗΣΗΣ: 
~~~~~~~~~~~~~

Το πρόγραμμα διανέμεται με δωρεάν άδεια χρήσης. 



ΣΗΜΕΙΩΣΕΙΣ ΣΤΟ ΣΥΓΧΡΟΝΙΣΜΟ ΣΕ ΠΡΑΓΜΑΤΙΚ₯ ΧΡΟΝΟ:
~~~~~~~~~~~~~~~~~~~~~~~~~~~~~~~~~~~~~~~~~~~~~~~

ΠΩΣ ΔΟΥΛΕΥΕΙ ΑΥΤΟ: 
Το πρόγραμμα παρακολουθεί όλες τις αλλαγές στην κατάσταση της Προέλευσης και κάθε 10 δευτερόλεπτα, αντικατοπτρίζει τις ίδιες αλλαγές στον Προορισμό. 
Στη συνέχεια θα περιμένει 10 περίπου δευτερόλεπτα, με σκοπό την αποφυγή άχρηστης απασχόλησης του επεξεργαστή. Στην πραγματικότητα, εάν ένα αρχείο τροποποιηθεί δύο φορές σε 10 δευτερόλεπτα, θα αντιγραφεί μόνο μία φορά, πράγμα το οποίο μειώνει δύο φορές την απασχόληση του επεξεργαστή. 

ΠΙΘΑΝΑ ΠΡΟΒΛΗΜΑΤΑ: 
Είναι φυσιολογικό, κατά τη διάρκεια του συγχρονισμού σε πραγματικό χρόνο, στο παράθυρο καταγραφής, ορισμένες λειτουργίες να παρουσιάσουν αρνητικό αποτέλεσμα (ΑΠΕΤΥΧΕ ή ΚΛΕΙΔΩΜΕΝΟ), αυτό δεν σημαίνει ανωμαλίες στο συγχρονισμό. 
Για παράδειγμα, εάν έχετε δημιουργήσει ένα αρχείο που το διαγράψατε και στη συνέχεια το αντικαταστήσατε με ένα δεύτερο, όταν το πρόγραμμα θα προσπαθεί να συγχρονίσει, θα παραγάγει δύο λάθη, ενώ στην πραγματικότητα όλα είναι εντάξει. Στην πραγματικότητα, το πρώτο πράγμα που το πρόγραμμα θα προσπαθήσει να κάνει είναι η αντιγραφή ενός ανύπαρκτου αρχείου και στη συνέχεια θα προσπαθήσει να διαγράψει το αρχείο. 

Ο συγχρονισμός σε πραγματικό χρόνο βρίσκεται σε πειραματικό στάδιο. Στην πραγματικότητα, υπάρχουν κάποιες σπάνιες περιπτώσεις που μπορεί να προκαλέσουν αποτυχίες κατά το συγχρονισμό. Ως εκ τούτου συνιστάται, αν χρησιμοποιείται αυτή η επιλογή, η περιοδική εκτέλεση των κανονικών συγχρονισμών.