HDHacker
~~~~~~~~

La versione aggiornata si trova al seguente Link:

Home:   "http://dimio.altervista.org/"


DESCRIZIONE:
~~~~~~~~~~~~

HDHacker è una mini utilità (Freeware) che permette, da Windows, di salvare, visualizzare o ripristinare l'MBR, il Boot Sector o anche un qualsiasi altro settore a piacimento di un Hard Disk o di un Floppy.


UTILIZZO:
~~~~~~~~~

Come prima cosa è necessario scegliere se operare su di un drive logico o fisico.
Se si sceglie un drive fisico il primo settore corrisponderà all'MBR, mentre se si sceglie un drive logico il primo settore sarà il Boot Sector.

A questo punto è possibile effettuare una delle seguenti operazioni:

"READ SECTOR FROM DISK"
Carica in memoria il settore specificato leggendolo dal disco.

"LOAD SECTOR FROM FILE"
Carica in memoria un settore precedentemente salvato in un file.

"SAVE SECTOR TO FILE"
Salva in un file il settore attualmente in memoria.

"WRITE SECTOR ON DISK"
Scrive su disco il settore attualmente in memoria nella posizione specificata.

Quindi, per salvare ad es. l'MBR, bisognerà:
1. Selezionare Physical Drive.
2. Premere "READ SECTOR FROM DISK"
3. Premere "SAVE SECTOR TO FILE" per salvare l'MBR in un file.

Mentre per ripristinarlo i passaggi saranno:
1. Selezionare Physical Drive.
2. Premere "LOAD SECTOR FROM FILE" e selezionare il file precedentemente salvato.
3. Premere "WRITE SECTOR ON DISK" per completare la procedura.

Il programma funziona solamente se si è "Administrator", infatti richiede che l'utente abbia i permessi di lettura/scrittura in qualsiasi parte del disco.

Ovviamente, se l'MBR/BootSector vengono danneggiati, Windows non riuscirà ad avviarsi ed è quindi impossibile utilizzare HDHacker per ripristinare lo stato precedente.
In questa situazione si può utilizzare una Live di Windows avviabile da CD o da Chiavetta USB che permetta di far funzionare HDHAcker. Personalmente consiglio l'ottimo Hiren's Boot CD che integra HDHacker tra le varie utilities.
In alternativa è possibile creare preventivamente un disco di emergenza che consente di avviare Windows anche con un MBR/BootSector danneggiato (http://support.microsoft.com/kb/314079), una volta fatto questo si potrà utilizzare HDHacker per ripristinare l'MBR/BootSector salvati precedentemente.


ALTRE OPZIONI:
~~~~~~~~~~~~~~

Volendo è possibile specificare la posizione specifica del settore che si vuole andare a leggere. E' anche possibile leggere più settori contigui di seguito fino ad un massimo di 16, ciò può essere utile in quei casi in cui ci si trovi ad aver a che fare con MBR particolarmente grandi che occupano più di un settore.
Ora è anche possibile editare i settori visualizzati (ciò è ovviamente molto pericoloso e andrebbe fatto solo da utenti esperti).
Infine un'ultima opzione è quella che consente di confrontare uno o più settori caricati nel programma con degli analoghi settori su disco o salvati in precedenza sotto forma di file.


LINEA DI COMANDO:
~~~~~~~~~~~~~~~~

Sono disponibili quattro combinazioni di parametri da usarsi con la linea di comando, essi servono rispettivamente per leggere o scrivere su disco un dato numero di settori e salvarli/leggerli a loro volta in un file.

/SAVELogicalOnFile Drive Filename StartSector SectorCount

Per salvare un dato numero di settori di un'unità logica su di un file.

/SAVEPhysicalOnFile NumDrive Filename StartSector SectorCount

Per salvare un dato numero di settori di un'unità fisica su di un file.

/SAVEFileOnLogical FileName StartSector Drive

Per salvare il contenuto di un file su di un drive logico a partire dal settore indicato.

/SAVEFileOnPhysical FileName StartSector NumDrive

Per salvare il contenuto di un file su di un drive fisico a partire dal settore indicato.


COMPATIBILITA':
~~~~~~~~~~~~~~~

HDHacker è stato testato solo su sistemi NT.


NOTE:
~~~~~

Il programma è stato scritto in una circostanza specifica:
su di un PC con Linux e Win2000 e con LILO come boot manager c'era la necessità di reinstallare Windows (cosa che avrebbe sovrascritto LILO e reso inaccessibile Linux).
HDHacker in questo caso permette di salvare l'MBR (con LILO), reinstallare Win2000 e di ripristinare poi LILO da Windows.

Il programma utilizza la tecnologia UPX (http://upx.sourceforge.net/) per aumentarne la portatilità.


LICENZA:
~~~~~~~~

Il programma viene distribuito con la licenza Freeware. 
Questo, tradotto in due parole, significa: il software è gratuito e potete usarlo come vi pare, anche integrarlo in pacchetti commerciali se volete. Le uniche cose che non sono permesse sono la decompilazione e la modifica dei sorgenti.



PROGRAMMATORI:
~~~~~~~~~~~~~~

Dimitrios Coutsoumbas (Dimio)
SKYPE  : katafratto
ICQ    : 145633952
E-MAIL : cyberdimio@gmail.com
HOME   : http://dimio.altervista.org/